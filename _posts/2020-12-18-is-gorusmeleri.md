---
layout: post
title: 'Engelli - Firma İstihdam Toplantısı'
description: 'Bursa Engelliler Kültür Derneği ailesi olarak çalışmak isteyen engelli üyelerimizin istihdamı için ilgili firmalar ile görüşmeler düzenledik.'
author: bekder
categories: [Yardım]
image: assets/images/blog/engel-yok.jpg
featured: false
---

5378 Sayılı Engelliler Hakkında Kanun kapsamında engellilerin temel hak ve özgürlüklerden faydalanmasını teşvik ve temin ederek ve doğuştan sahip oldukları onura saygıyı güçlendirerek toplumsal hayata diğer bireylerle eşit koşullarda tam ve etkin katılımlarının sağlanması ve engelliliği önleyici tedbirlerin alınması için gerekli düzenlemelerin yapılması amaçlanmaktadır.

Engellilerin iş gücü piyasası ve çalışma ortamında sürdürülebilir istihdamı için kendi işini kurmaya rehberlik ve mesleki danışmanlık hizmetlerinin geliştirilmesi de dâhil olmak üzere gerekli tedbirler alınır.

İşe başvuru, alım, önerilen çalışma süreleri ve şartları ile istihdamın sürekliliği, kariyer gelişimi, sağlıklı ve güvenli çalışma koşulları dâhil olmak üzere istihdama ilişkin hiçbir hususta engelliliğe dayalı ayrımcı uygulamalarda bulunulamaz.

Çalışan engellilerin aleyhinde sonuç doğuracak şekilde, engelinden dolayı diğer kişilerden farklı muamelede bulunulamaz.

Çalışan veya iş başvurusunda bulunan engellilerin karşılaşabileceği engel ve güçlükleri ortadan kaldırmaya yönelik istihdam süreçlerindeki önlemlerin alınması ve engellilerin çalıştığı iş yerlerinde makul düzenlemelerin, bu konuda görev, yetki ve sorumluluğu bulunan kurum ve kuruluşlar ile işverenler tarafından yapılması zorunludur.

Engellilik durumları sebebiyle iş gücü piyasasına kazandırılmaları güç olan engellilerin istihdam edildiği korumalı işyerlerinin statüsü ve bu işyerleriyle ilgili usul ve esaslar Çalışma ve Sosyal Güvenlik Bakanlığı, Maliye Bakanlığı ve Aile ve Sosyal Politikalar Bakanlığınca müştereken çıkarılan yönetmelikle düzenlenir.

5378 Sayılı Engelliler Hakkında Kanun ve 4857 Sayılı İş Kanunu çerçevesinde çalışmak isteyen engelli üyelerimiz ve engelli istihdamı gerçekleştirmek isteyen firmalarımızı sıklıkla bir araya getiriyoruz.

Firmaların iş tanımları ve engelli üyelerimizin çalışma durumlarının görüşüldüğü bu toplantılarda engelli üyelerimiz için en uygun istihdam imkanının sağlanması amaçlanmaktadır. Bugün kü toplantımızı da bu kapsamda gerçekleştirdik.

Engelli istihdamı sağlamak isteyen firmalarımızın bu toplantılara daha fazla katılımını ümit ederiz. İstihdam sahibi olan engelli üyelerimize iş hayatlarında başarılar dileriz.

### Görseller

<a href="/assets/images/blog/engelli-istihdami-is-gorusmeleri-1.jpeg" data-lightbox="engelli-istihdami-is-gorusmeleri" data-title="Engelli - Firma İstihdam Toplantısı">
    <img src="/assets/images/blog/engelli-istihdami-is-gorusmeleri-1.jpeg" alt="Engelli - Firma İstihdam Toplantısı" />
</a>

<a href="/assets/images/blog/engelli-istihdami-is-gorusmeleri-2.jpeg" data-lightbox="engelli-istihdami-is-gorusmeleri" data-title="Engelli - Firma İstihdam Toplantısı">
    <img src="/assets/images/blog/engelli-istihdami-is-gorusmeleri-2.jpeg" alt="Engelli - Firma İstihdam Toplantısı" />
</a>

<a href="/assets/images/blog/engelli-istihdami-is-gorusmeleri-3.jpeg" data-lightbox="engelli-istihdami-is-gorusmeleri" data-title="Engelli - Firma İstihdam Toplantısı">
    <img src="/assets/images/blog/engelli-istihdami-is-gorusmeleri-3.jpeg" alt="Engelli - Firma İstihdam Toplantısı" />
</a>
